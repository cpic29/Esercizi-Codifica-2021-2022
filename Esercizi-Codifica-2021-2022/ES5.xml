<?xml version="1.0" encoding="UTF-8"?>
<!-- ES5 marcare un testo plain text di circa 3000 caratteri a piacere, inserire prologo XML, marcare la struttura usando gli elementi fin qui descritti,
    verificare che sia ben formato con xmllint ( o xerces con domCounter), salvare il file XML su github -->
<!DOCTYPE TEI SYSTEM "tei_all.dtd">
<TEI version="4.4.0" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>MOON KNIGHT, RECENSIONE DEL QUINTO EPISODIO: VIAGGIO DENTRO UNA MENTE FRAMMENTATA</title>
                <author>MAX BORG</author>
            </titleStmt>
            <publicationStmt>
                <publisher>movieplayer.it</publisher>
                <date>27/04/2022</date>
            </publicationStmt>
            <sourceDesc>
                <p>Born digital: no previous source exists.</p>
            </sourceDesc>
        </fileDesc>
    </teiHeader>
    <text>
        <front>
            <div n="1" type="introduzione">
                <p>Ci siamo quasi: con la recensione di <foreign xml:lang="engl">Moon Knight</foreign> 1x05 arriviamo in prossimità del capolinea per questo esordio del 
                tormentato personaggio <foreign xml:lang="en">Marvel</foreign> su <foreign xml:lang="en">Disney+</foreign>, e siamo al cospetto dell'episodio che, più di tutti, chiarisce perché per introdurre Marc Spector e il suo 
                strambo alter ego era più efficace una miniserie anziché un lungometraggio. Il penultimo capitolo, infatti, è quello che più degli altri scava nei recessi 
                più profondi della mente caotica di Spector, prendendosi dei tempi che il cinema difficilmente avrebbe concesso, soprattutto considerando che finora abbiamo 
                avuto a che fare con solo due delle molteplici personalità del mercenario (il quarto episodio lascia intendere che ne vedremo una terza, ma a questo punto è 
                logico ipotizzare che sarà forse solo per porre le basi per il futuro di <foreign xml:lang="en">Moon Knight</foreign> all'interno del <foreign xml:lang="en">Marvel Cinematic Universe</foreign>).
                </p>
            </div>
        </front>
        <body>
            <div n="2" type="sezione">
                <head>Viaggio nell'aldilà</head>
                <p>Il quarto episodio di <foreign xml:lang="en">Moon Knight</foreign> finiva con Spector in fin di vita, improvvisamente trasportato in una sorta di interregno a forma di ospedale psichiatrico,
                    con lui e Steven in corpi separati e accolti da Taweret, divinità egizia che protegge le madri e i bambini e ha la testa di un ippopotamo. 
                    Spetta a lei il compito di traghettarli verso la vita dopo la morte, ma per potervi accedere bisogna pesare i loro cuori su un'apposita bilancia. 
                    Da lì emerge che le due personalità sono incomplete, e così Marc e Steven cominciano ad andare a ritroso, scoprendo le origini delle personalità multiple
                     di Spector e come egli sia diventato l'avatar di Khonshu durante una missione in Egitto. Mentre accade tutto questo, Marc ritorna periodicamente 
                     nell'ufficio del suo "analista" che in realtà è una manifestazione di Arthur Harrow, il quale ha cominciato a mettere in atto il proprio piano nel mondo 
                     dei vivi. Riusciranno Marc e Steven a raggiungere il giusto compromesso per tornare sulla Terra e sconfiggerlo?
                </p>
            </div>
            <div n="3" type="sezione">
                <head>Giustizia divina</head>
                <p>Se nelle nostre recensioni degli episodi precedenti avevamo espresso un po' di scetticismo sulla decisione di affidare i due capitoli conclusivi a 
                    Mohamed Diab, in questa sede possiamo dichiararci piacevolmente smentiti: il cineasta egiziano, che ha accettato di incontrare la Marvel proprio per 
                    assicurarsi che la sua cultura fosse rappresentata correttamente sullo schermo, dimostra di aver aspettato questo momento con ansia, tuffandosi nella 
                    mitologia egizia con gusto, tra Taweret, il Duat e la prova che Spector deve superare per raggiungere la destinazione finale. È un viaggio che mantiene 
                    la propria identità distinta ma - seppure in modo sottile - allude alla cosmogonia del <foreign xml:lang="en">Marvel Cinematic Universe</foreign>, confermando che esistono varie versioni 
                    dell'aldilà all'interno del franchise (l'esempio più lampante è quello visto in <foreign xml:lang="en">Black Panther</foreign>, dove T'Challa conversa con i propri antenati). Un aldilà che è
                     seducente e terrificante, ricollegandosi alla parziale impronta horror di questo progetto, che al netto di alcuni inevitabili momenti di leggerezza è forse 
                     quello che maggiormente si allontana dalla reputazione scanzonata del mondo cinematografico della Casa delle Idee.
                    E a contribuire enormemente, in tal senso, è Oscar Isaac, che pur avendo sempre avuto la parte del leone nel corso della miniserie qui è il vero protagonista 
                    assoluto, relegando il pur valido Ethan Hawke in un angolo (quasi letteralmente) per avere una lunga conversazione con sé stesso (un effetto ottenuto per lo 
                    più senza CGI o altri trucchi ottici, dato che il fratello minore di Isaac, Mike Hernandez, è anch'egli attore e ha fatto da controfigura per diverse scene 
                    dove le due identità appaiono insieme). O meglio, in questo caso Taweret si fa valere come personaggio di contorno di tutto rispetto, al contrario di altre 
                    figure che negli episodi precedenti erano alla stregua delle comparse, ma il fulcro emotivo rimane la doppia performance di Isaac, forse la più struggente in
                     tutto il franchise per come gli viene dato lo spazio per approfondire le ferite interiori di Marc e i loro effetti devastanti sulla psiche frammentata del 
                     protagonista. A suo modo, un traguardo importante prima del finale, suggellato anche dal flashback in cui Khonshu dice la frase che ancora non era stata detta
                     : <q>"Diventa il mio <foreign xml:lang="en">Moon Knight</foreign>."</q> Detto, fatto. E ora si attende la conclusione.</p>
            </div>
        </body>
    </text>
</TEI>
